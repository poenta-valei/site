---
layout: post
title:  "Informatica par grezi #1 Robe moe e dure"
date:   2020-09-30
image: https://upload.wikimedia.org/wikipedia/commons/thumb/c/c6/Paolo_Monti_-_Serie_fotografica_-_BEIC_6342916.jpg/1024px-Paolo_Monti_-_Serie_fotografica_-_BEIC_6342916.jpg
tags:
  - fondamenti
---

Semo grezi ma no ignoranti. Ghemo fato campi e capolavori. Qua meto un fià de apunti de chel bravo (e inteigente) fio che xé [Matteo Scarpa](https://fundor333.com/).

El mondo dell'informatica se divide in quei che trapoea co e robe moe (fadiga con software) e quei che trapoea coe robe dure (el hardware).

Bon, gavemo anca quei che trapoea co tuti do ma intanto i metemo in canton parché i xé cativi e i fa soeo che confusion.

A sta distinsiòn ghe zontemo naltra: i dati. I xé calcòsa più tacà ae robe moe ma no i xé software ma gnaca robe dure, e no e xé de sicuro hardware.

De soito nea informatica i dati xé quee robe che ti dà da magnar al software co l'hardware e xé queo chel software manda indrio e ti pol ciaparlo o desider de far robe co l'hardware.

Par star tranquii ciamemo **sistema** quea roba che dopara software cò hardware par far robe. De soito e xé robe bastànsa intrigae o adiritura più robe messe insieme parecio bibioxe, ma che e pol anca èser na roba unica come un tablet, tipo ipad, un dron, na smartcar o na smartTV.

El giro chel vien ve dago na definisòn un fià pratica de hardware e software.

Ea foto xé ciapada da [qua](https://commons.wikimedia.org/wiki/File:Paolo_Monti_-_Serie_fotografica_-_BEIC_6342916.jpg)
