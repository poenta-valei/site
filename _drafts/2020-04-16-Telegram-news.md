---
layout: post
title:  "Telegram e news"
date:   2020-04-16
tags:
  - dataporn
  - data
---

Il 14 aprile 2020 [FIEG ha chiesto ad AGICOM](http://www.fieg.it/salastampa_item.asp?sta_id=1322)

> [...] *un provvedimento esemplare e urgente di sospensione di Telegram, sulla base di un’analisi dell’incremento della diffusione illecita di testate giornalistiche sulla piattaforma che, durante la pandemia, ha raggiunto livelli intollerabili per uno Stato di diritto*

Tolto l'odioso aggettivo "*esemplare*", che ha sinistri ricordi di rastrellamento, ecco i dati riportati:

- 580mila gli utenti complessivi (46% di iscritti negli ultimi tre mesi)
- incremento dell’88% delle testate diffuse
- 670 mila euro al giorno
- circa 250 milioni di euro all’anno

FIEG ha calcolato che ogni utente crea un danno giornaliere di circa 1,15€ al giorno, e ha moltiplicato per 375 giorni. Il Presidente Riffeser Monti dichiara che

> si aggiunge (*il rischio*) di veder distrutti il lavoro e gli investimenti delle migliaia di persone che mantengono in vita la filiera produttiva della stampa [...] a garantire la continuità di un bene primario, quale quello dell’informazione

L'informazione non è un bene primario. In economia si considerano i *bisogni* che possono essere *primari* (che incidono sull'esistenza delle persone stesse, come cibo, aria, acqua...) e *secondari* tra i quali rientra l'informazione e la sottoclasse dei giornali. Pensare che i prodotti editoriali rappresentino un *bene primario* è un errore sia formale che concettuale, che però indica i pregiudizi di FIEG: 1) il canale 2) l'offerta.

### Il canale
[Telegram](https://telegram.org/) è uno strumento di messaggistica alternativo a Whatsapp (prima essere acquistato da Facebook). Quindi Telegram non è né un editore e nemmeno un distributore, al massimo è un [canale](https://en.wikipedia.org/wiki/Marketing_channel). Gli stessi editori potrebbero usare Telegram in prima persona per distribuire i pdf ai sottoscrittori di abbonamento. infatti parecchi Youtuber e consulenti freelance usano Telegram (o lo stesso Whatsapp) con i loro clienti che pagano per accedere a consulenze e selezioni di notizie.

### L'offerta
Quello che accomuna i 580000 "ladri" di copie e introiti agli editori è l'interesse per il prodotto. A questi utenti manca la disponibilità a spendere per fruire del prodotto. Quindi la questione è: *rubano* perché l'offerta del prodotto non vale il prezzo richiesto, oppure perché è *facile* rubarlo?

## Prezzi e costi di produzione
Se si osservano i dati aggregati e analizzati da [Datamediahub](http://www.datamediahub.it/think-tank/#axzz6Jgl5TizA) si vede che le vendite sia cartacee che digitali sono [costantemente in calo](http://www.datamediahub.it/2020/02/19/lettori-vendite-dei-quotidiani-in-italia/#axzz6Jgl5TizA), a fronte di un'offerta che mantiene di una strategia di prezzi che non viene più percepita conveniente. Un quotidiano cartaceo richiede una spesa mensile di circa 45€, mentre le versioni digitali hanno prezzi attorno ai 7,99€. Questi prezzi sono in linea a servizi come Netflix, Disney+ o Prime Video. Mentre queste piattaforme si rivolgono a mercati mondiali con dei hanno dei costi di produzione e acquisizione dei contenuti nettamente superiori a qualsiasi editore FIEG, le infrastrutture digitali degli editori FIEG sono generalmente carenti in termine di integrazione dei servizi e di valore aggiunto (ricerche avanzate, UX/UI scarse per gli archivi). Inoltre mentre le piattaforme dedicano la maggior parte delle risorse per la produzione, i giornalisti, tranne quelli assunti con contratto nazionale, vengono pagati [molto poco](https://medium.com/@barbaradamico/da-oggi-interrompo-la-collaborazione-con-il-corriere-della-sera-a609c3530575).

## Prodotto e impatto
FIEG considera l'informazione un *bene primario*, ma riferendosi ai prodotti dei propri associati come l'unico servizio che garantisce informazione. Eppure altri canali informativi, se è vero che partono spesso da fonti giornalistiche, sono - altrettanto spesso - obbligati a fare ulteriori verifiche delle notizie. Gli editori e i giornalisti imputano l'approssimazione delle notizie alla velocità del flusso informativo che impedisce - per ragioni di concorrenza sia interna che esterna - la verifica. Su Twitter ormai è un genere a parte la galleria di screenshot di articoli uguali su testate diverse a firma di giornalisti diversi o di lanci con titoli che cambiano senza nessuna precisazione o rettifica. L'esistenza di Gedi che [possiede le maggiori testate nazionali e locali](http://www.gedispa.it/attivita/quotidiani.html), dà l'impressione che l'esigenza di pluralità sia assolta con delle offerte tagliate sulle opinioni dei gruppi di lettori di riferimento. Questa strategia, mirata alla formazione di *community* di lettori che diventano movimenti di opinione, produce una polarizzazione identificando le linee editoriali con delle linee ideologiche e viceverse. Nelle dinamiche polarizzanti si è trovato un comune nemico nelle [fake news](https://blog.osd.tools/il-comfort-delle-fakenews-9e0fac04edae), che però ha aumentato la percezione di un'offerta compromessa nella qualità informativa e produttiva.

## Torrent e OnDemand
Alcuni fanno riferimento al caso [Napster](https://en.wikipedia.org/wiki/Napster) che ha chiuso nel 2002, che però era destinato al declino con l'avvento dell'iPod che ha reso l'accesso alla musica più facile. Il mix di facilità di accesso e una strategia di prezzo comune ha reso il servizio più conveniente dell'accesso ai vari [Torrent](https://en.wikipedia.org/wiki/Torrent_file). Una canzone a 0,99$ era la soglia oltre la quale l'utilità percepita, che oggi è stata superata dai servizi di streaming come Spotify, che riducono ancora di più la possibilità di piratare i prodotti. Già nel 2016 si notò che la [pirateria era in calo](https://www.muso.com/magazine/musos-global-film-tv-piracy-report-2016-released), da un mix di strumenti anti pirateria e da una maggiore disponibilità a prezzi ritenuti accettabili, ma oggi è probabile che l'eccessiva frammentazione delle offerte faccia riemergere il fenomeno, perché obbliga gli utenti ha troppi abbonamenti.

## Beni comuni informativi e manutentori
Il [free-riding](https://en.wikipedia.org/wiki/Free-rider_problem) è un problema molto studiato in ambito di gestione dei beni comuni, ma l'informazione può rientrare in questo ambito solo se i suoi operatori vengono percepiti come produttori e manutentori di beni comuni informativi. Un bene comune è regolato ma non è escludibile o soggetto a rivalità: un utente che partecipa alla fruizione non può esserne escluso e la sua fruizione non impedisce il consumo simultaneo di altri utenti. Gli eventuali costi sono legati alla tutela e al mentenimento di livelli di consumo che non compromettano la qualità e l'esistenza. Gli editori FIEG hanno un mercato polarizzato, un deprezzamento del valore dei contenuti a causa del sottopagamento dei giornalisti e offerte digitali scarse rispetto a quelle di altre piattaforme multimediali: tutti elementi che abbassano il valore percepito delle loro attività e servizi sui beni comuni dell'informazione. Visto il [successo](https://techcrunch.com/2019/07/16/substack-series-a/?guccounter=1&guce_referrer=aHR0cHM6Ly93d3cuZ29vZ2xlLmNvbS8&guce_referrer_sig=AQAAAL96HUTFl1OxdEBZ9U4p0JGGGBJvlhbLyEAUeqI_30vYtumNu_lEtP25_Oew6YKGOg25s4DO1J2xTdojP1bc8yD2is7f78caILpkplQOKcPmXd0XrrhwGbYrR_bLPLOpmk0KvKnz_BEKysJR5I5ei1AMDmddbIMQkDjIMnyWPlPI) di iniziative che abilitano singoli giornalisti o piccoli gruppi attraverso piattaforme di newsletter e podcasting a pagamento, mette a rischio il ruolo degli editori associati in FIEG, perché li espone a bilanciare il contrasto alla pirateria con azione di rivalorizzazione delle proprie iniziative.

## Da editori a manutentori di beni informativi
Oggi gli strumenti di produzione e distribuzione sono accessibili a chiunque, e i giornalisti sono a tutti gli effetti dei [knowledge worker](https://zenodo.org/record/1487945#.XpgpTlMzaSM), il ruolo degli editori dovrebbe avvicinarsi più a quello delle varie famiglie che partecipavano alle [Regole](https://it.wikipedia.org/wiki/Regola_(ente)). Un contrasto alla sottrazione di beni informativi, deve essere sempre associato ad un interesse comune che genera vantaggi. Se l'informazione fosse un bene "primario", allora gli interessi e i vantaggi dovrebbero ottenere il massimo livello di consenso. Anche dei 580000 utenti che praticano *free-riding*. In questo modo l'ecosistema di editori, giornalisti e lettori avrà il compito di produrre beni informativi con strategie non escludibili, il cui perno è rappresentato dalla capacità di conservare il bacino di conoscenza per eccellenza: la memoria.

Gli editori, giornalisti devono essere i manutentori della memoria collettiva attraverso la stratificazione della cronaca negli archivi. Ma finché gli archivi non verranno posti al centro, il valore di produzione e conservazione non verrà percepito.
