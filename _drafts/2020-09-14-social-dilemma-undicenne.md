---
layout: post
title:  "Social Dilemma con una undicenne"
date:   2020-09-14
tags:
  - storie
---

Ho visto [Social Dilemma](https://en.wikipedia.org/wiki/The_Social_Dilemma) con mia figlia di undici anni. Il suo rapporto con il mondo social è così: smartphone in prima media, usa Instagram mostrandoci prima chi segue e accetta amicizie solo da chi conosce di persona; niente TikTok e selezione degli Youtuber; Whatsapp per comunicare con nonni e amici. Periodicamente le spieghiamo le dinamiche social e i livelli di condivisione come ad esempio la posizione su Google Maps.

## Le mail
All'inizio [Tristan Harris](https://en.wikipedia.org/wiki/Tristan_Harris) racconta le sue analisi sul design dell'interfaccia di Gmail. Lei non sapeva del condizionamento di un’interfaccia, e quando è apparsa la didascalia del ruolo di Harris (design ethicist) le ha interessato come le analisi etiche del design delle applicazioni hanno un ruolo fondamentale sull'aumento o la diminuzione dell'uso degli strumenti e delle vendite. Un misto di persuasione e vendita. Ai successivi sviluppatori che seguivano, l'ha colpita [Justin Rosenstein](https://en.wikipedia.org/wiki/Justin_Rosenstein) che ha creato GDrive, le pagine e il tasto "mi piace" di Facebook: "*Questo ha fatto fare un sacco di soldi a Google e Facebook!*" e subito dopo "*Certo che sono tutti maschi...*". Piaciuta la frase *Se il prodotto non lo paghi il prodotto sei tu*. Le restava il dubbio su come delle mail potessero condizionare delle persone, eppure andando avanti è riuscita a collegare l'uso degli strumenti con le notifiche. Il concetto di esca lo capisce benissimo perché "*è come con [La Sabri](https://www.youtube.com/user/lasabrigamer), che clicco la campanella che mi avvisa quando c'è un video nuovo*".

## FOMO
Il non perdersi un aggiornamento è un misto di curiosità e di essere aggiornati. Quando [Anna Lembke](https://stanfordhealthcare.org/doctors/l/anna-lembke.html) spiega le dinamiche di assuefazione e ricompensa indotte dai social, lei è rimasta perplessa. Mi ha raccontato che lei lo percepisce solo se qualcuno è fissato con cose che lei non ha visto, ma a quel punto valuta se le interessa. "*In classe alcuni sono fissati con la Casa di Carta, ma poi abbiamo visto che non mi interessava*". Fine del discorso. Da quello che ho capito, la sindrome di [FOMO](https://en.wikipedia.org/wiki/Fear_of_missing_out) viene percepita solo quando i discorsi si polarizzano e questo era una cosa che le è molto interessato. Mi diceva che alcuni suoi compagni la prendono in giro per alcune sue passioni, ma essendo cose pratiche e fuori dai social non ne subisce la derisione. Lei come altri suoi coetanei riescono a distinguere quello che gli raccontano da quello che vivono. L'uso stesso che fanno di Whatsapp è legato alla comunicazione, ma c'è una sorta di freno a condividere le proprie autoproduzioni. Alcune delle sue amiche hanno dei canali Youtube, ma "se non dicono cose interessanti non li guardiamo". La distinzione principale è tra i compagni che "dicono i fatti loro" e quelli "che mostrano qualcosa da fare". Lei fa delle dirette Instagram di cucina, ma solo con un numero ristretto di amiche e con i nonni. Non sono in grado di astrarre queste osservazioni di un campione ristrettissimo, ma in questa fascia di età ho percepito ancora molto netta la distinzione tra la sfera familiare e quella reputazionale.

## Privacy
L'ha lasciata perplessa la teoria di Lanier. Lei, come quelli della sua cerchia, percepiscono i social come dei rubinetti legati all'interesse. Siccome sono facili alla noia e sono condizionati alle strategie di intrattenimento costante dei youtuber, non subiscono l'ansia di essere ovunque ma di essere e accedere a quello che li attira, li intrattiene o li aiuta a fare cose. Che sia vincere la noia della ruotine, imparare un videogame o una ricetta, sono abituati a contenuti che richiedono una certa cura. Lo studio di una coreografia per TikTok, il montaggio video, o la scelta della ricetta, sono comunque tempo di preparazione che gli permette di discriminare cosa seguire o fare. Da questo punto di vista, l’immediatezza dei social viene sostituita dal lavoro per un broadcast. In questo modo la privacy non viene percepita sui dati che condividono attraverso le loro scelte, bensì da quanto di loro fanno sapere attivamente. Infatti l'ha colpita molto la figura dei tre che stimolano il ragazzo con contenuti per legarlo allo stream social.
